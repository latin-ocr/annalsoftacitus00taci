AB EXOESSV AVGVSTI IV. 51â€”55 39

inplicata, cum uiseret eam Caesar, profusis diu
ac per silentium lacrimis, mox inuidiam et preces
orditur: subueniret solitudini, daret maritum3 ha-
bilem adhuc iuuentam sibi neque aliud probis quam 5
ex matrimonio solacium3 esse in ciuitate qui diui
Augusti neptem, Germanici coniugem ac liberos
eius recipere dignarentur. sed Caesar non ignarus
quantum ex re publica peteretur, ne tamen offen-
sionis aut metus manifestus foret, sine responso 10
quamquam instantem reliquit. id ego, a scriptoribus
annalium non traditum, repperi in commentariis
Agrippinae filiae, quae Neronis principis mater uitam
suam et casus suorum posteris memorauit.

54. Ceterum Seianus maerentem et inprouidam
altius perculit, immissis qui per speciem amicitiae
monerent paratum ei uenenum, uitandas soceri
epulas. atque illa simulationum nescia, cum propter
discumberet, non uultu aut sermone flecti, nullos 5
attingere cibos, donec aduertit Tiberius, forte an
quia audiuerat 3 idque quo acrius experiretur, poma,
ut erant adposita, laudans nurui sua manu tradidit.
aucta ex eo suspicio Agrippinae, et intacta ore seruis
tramisit. nec tamen Tiberii uox coram secuta, sed 10
obuersus ad matrem non mirum ait, si quid seuerius
in earn statuisset, a qua ueneficii insimularetur. inde
rumor parari exitium, neque id imperatorem palam
audere, secretum ad perpetrandum quaeri.

55. Sed Caesar, quo famam auerteret, adesse
frequens senatui legatosque Asiae, ambigentes qua-
nam in ciuitate templum statueretur, plures per dies
audiuit. undecim urbes certabant, pari ambitione,

